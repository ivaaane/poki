---
title: jan Josi en waso monsuta
description: kulupu mute lon ma Elopa li toki e musi ni.
authors:
  - soko Sijeni
proofreaders: null
date: 2025-04-23
date-precision: day
original:
  title: Saint George and the Dragon
  authors:
    - unknown
tags:
  - story
  - short story
license: null
sources:
  - https://sijeni.li.pona.la/tp/jan-josi-en-waso-monsuta/
archives:
  - https://web.archive.org/web/0/https://sijeni.neocities.org/jan-josi-en-waso-monsuta/
preprocessing: null
accessibility-notes: null
notes: null
---

tenpo pini suli a la, waso akesi suli li monsuta e ma tomo. waso li utala ala e ma la, kulupu li pana e jan. waso li moku e jan li utala ala.

suno ike wan la, kulupu li pana e meli lili pi jan lawa. jan ale li pilin ike, taso ante ala li ken. pilin monsuta la, meli li tawa tomo waso.

waso li wile open moku e meli la, jan Josi li kama. kepeken palisa kiwen walo la, jan wawa ni li utala e waso akesi. utala li suli li ike taso jan pona li moli e waso lon pini.

telo loje li kama tan insa waso li mama e kasi suwi loje tan ma. jan Josi li jo e kasi, li pana e ona tawa meli. kulupu li pini pilin monsuta, li kama pilin pona.